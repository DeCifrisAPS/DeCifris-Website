<div>
	<hr>
	<h1 align="center">LE CENTO TESI: 2014-2023</h1>
	<h3> Cos'è "Le cento tesi"?</h3>
	<p>De Cifris crede nel crescente ruolo della crittografia nel panorama italiano ed internazionale,
		e promuove iniziative divulgative e volte al community building.
		<br>
		Una di queste attività è la raccolta in un volume di
		100 tesi di Crittografia (e argomenti correlati).
		Il volume contiene un breve riassunto in italiano di 100 tesi
		dal 2014 al 2023, dando enfasi chiaramente alla <b>crittografia</b>, ma lasciando anche
		spazio ad argomenti collegati, in particolare alla <b>teoria dei codici</b>.
		<br>
		I docenti aderenti alla De Cifris sono invitati a partecipare all'iniziativa contattando gli editori.
	</p>
	<h3> Come partecipare?</h3>
	<p>
		Può partecipare ogni socio De Cifris che abbia prodotto una tesi di argomento vicino alla crittografia dal 2014
		al 2023.
		La partecipazione è gratuita, basta inviare il seguente materiale all'indirizzo
		<a href="mailto:tesi@decifris.it">tesi@decifris.it</a>:
	</p>
	<ul>
		<li> nome, cognome e data di conseguimento della laurea in questione</li>
		<li> una copia completa della propria tesi per la valutazione della Commissione</li>
		<li> (<i>facoltativo</i>) una propria cover letter, che giustifichi e contestualizzi l'interesse crittografico
			della
			tesi</li>
		<li> (<i>facoltativo</i>) una cover letter del proprio relatore, che commenti il lavoro svolto e descriva
			eventuali
			pubblicazioni derivanti dalla tesi</li>
	</ul>
	<h3> Perché partecipare?</h3>
	<p>
		Oltre a vedere pubblicate <b> con DOI </b> le tesi selezionate dalla Commissione, quelle che verranno poi votate
		come migliore nella propria categoria (dottorato, magistrale o triennale) vinceranno un premio in denaro di
		<b>500.00 EUR</b>.
	</p>
	<h3> Responsabili </h3>
	<h6> Presidente </h6>
	<ul>
		<li>
			<i> Massimiliano Sala </i>, Università degli Studi di Trento
		</li>
	</ul>
	<h6> Chief Editor </h6>
	<ul>
		<li>
			<i> Nadir Murru </i>, Università degli Studi di Trento
		</li>
	</ul>
	<h6> Commissione di valutazione </h6>
	<ul>
		<li>
			<i> Alessandro de Piccoli </i>, Università degli Studi di Milano
		</li>
		<li>
			<i> Paolo Santini</i>, Università Politecnica delle Marche
		</li>
		<li>
			<i> Ferdinando Zullo </i>, Università degli Studi della Campania "Luigi Vanvitelli"
		</li>
	</ul>
	<hr>
	<h3> Regolamento completo</h3>
	<h6> Date e deadlines</h6>
	<ul>
		<li>
			<b>FINE OTTOBRE 2024 (TBA):</b>
			invio dei manoscritti alla Commissione.
		</li>
		<li>
			<b>FINE NOVEMBRE 2024 (TBA):</b>
			invio agli iscritti delle valutazioni della Commissione.
		</li>
		<li>
			<b>FINE DICEMBRE 2024 (TBA):</b>
			invio alla commissione del riassunto della tesi.
		</li>
		<li>
			<b>FINE MARZO 2025 (TBA):</b>
			pubblicazione del volume.
		</li>
	</ul>
	<h6> Sottomissione del manoscritto</h6>
	<ul>
		<li>La tesi deve essere stata prodotta dall'anno 2014 (incluso) all'anno 2023 (incluso). La data considerata è
			quella di effettivo conseguimento della laurea. Per gli anni successivi
			servirà aspettare il prossimo volume.</li>
		<li> L'argomento deve essere vicino alla crittografia, ma non necessariamente di carattere matematico o teorico.
			Sono consentite tesi compilative, tesi di giurisprudenza, tesi di ingegneria, etc. ma di argomento vicino
			alla crittografia ed alla sicurezza informatica. La pertinenza verrà valutata dalla Commissione.</li>
		<li>Per chi ha conseguito più di una laurea in questo intervallo, è consentito
			partecipare con più di una tesi.</li>
	</ul>
	<h6> Valutazione della Commissione</h6>
	<ul>
		<li> La commissione valuterà la pertinenza del contenuto della tesi e provvederà ad individuare le più adatte
			alla pubblicazione.</li>
		<li> Anche tesi di natura non matematica o compilativa verranno prese in considerazione. </li>
	</ul>
	<h6> Sottomissione del riassunto</h6>
	<ul>
		<li> Al termine della valutazione, gli autori delle tesi più adatte verranno contattati. Verrà loro richiesto di
			sottomettere un breve riassunto della propria tesi secondo i seguenti limiti:
			<ul>
				<li> massimo 10 pagine formato A5 per tesi di dottorato </li>
				<li> massimo 7 pagine formato A5 per tesi magistrali </li>
				<li> massimo 5 pagine formato A5 per tesi triennali </li>
			</ul>
			Il template verrà fornito dalla Commissione. Formati accettati sono .docx e .tex.
		</li>
		<li> Gli Editori si riservano di poter apportare modifiche minori per garantire che i limiti vengano rispettati.
		</li>
	</ul>
	<h6> Pubblicazione </h6>
	<ul>
		<li> Gli elaborati verranno pubblicati sulla collana Koine di DeCifris Press entro fine Aprile 2025.</li>
		<li> Agli autori delle tesi pubblicate verrà consegnata una copia della pubblicazione.</li>
	</ul>
	<hr>
</div>