<h2>STATUTO</h2>
<p>Si riportano integralmente di seguito gli articoli 3.1, 4.1 e 4.2 dello statuto per meglio evidenziare
	attività e finalità dell’associazione. La versione completa è disponibile al seguente
	<a href="../../../assets/pdf/statuto/statuto.pdf" target="_blank">link</a>.
</p>
<details>
	<summary>Art. 3.1</summary>
	<p>
		Avvalendosi in modo prevalente dell’attività di volontariato dei propri associati, l’associazione
		esercita in via esclusiva o prevalente attività di interesse generale a favore dei propri associati, o di
		terzi, per il perseguimento, senza scopo di lucro, di finalità civiche solidaristiche e di utilità sociale,
		con particolare riguardo:
	</p>
	<ul>
		<li>
			all’educazione, istruzione e formazione professionale, ai sensi della legge 28 marzo 2003, n. 53, e
			successive modificazioni, nonché le attività culturali di interesse sociale con finalità educativa;
		</li>
		<li>alla formazione universitaria e post-universitaria;</li>
		<li>alla ricerca scientifica di particolare interesse sociale;</li>
		<li>
			all’organizzazione e gestione di attività culturali, artistiche o ricreative di interesse sociale,
			incluse
			attività, anche editoriali, di promozione e diffusione della cultura e della pratica del volontariato e
			delle attività di interesse generale ai sensi dell’Articolo 5 del codice del terzo settore.
		</li>
	</ul>
</details>
<details>
	<summary>Art. 4.1</summary>
	<p>
		Nell’esercizio dell’attività di interesse generale di cui all’Articolo 3, l’associazione ha lo scopo di
		perseguire i seguenti obiettivi e di realizzare le seguenti attività scientifiche, formative e
		strumentali:
	</p>
	<ul>
		<li>diffondere e divulgare la crittografia, in tutti i suoi aspetti: le basi teoriche, le applicazioni,
			l’evoluzione storica e l’impatto sulla società;</li>
		<li>incoraggiare lo studio e la ricerca nel campo della crittografia in Italia, sia teorica sia applicata,
			comprese collaborazioni tra il mondo accademico, quello istituzionale (enti) e delle imprese;</li>
		<li>facilitare, all’interno della comunità dei crittografi italiani, compresi quelli operanti all’estero,
			l’aggregazione di studiosi e ricercatori, affinché dalla loro collaborazione nascano idee progettuali
			e iniziative di interesse nazionale; estendere queste collaborazioni agli studiosi italiani interessati
			alle applicazioni della crittografia;</li>
		<li>favorire l’interazione tra la comunità crittografica italiana, le comunità degli altri paesi, nonché la
			più ampia comunità internazionale;</li>
		<li>organizzare attività di formazione inerenti la crittografia e temi affini;</li>
		<li>organizzare seminari, cicli di seminari, convegni, summer e winter school;</li>
		<li>condurre attività didattica nelle scuole superiori per diffondere la crittografia;</li>
		<li>svolgere attività divulgativa, utilizzando anche i canali social e il sito dell’associazione;</li>
		<li>elargire borse di studio per studenti e borse di ricerca per giovani ricercatori. Fornire travel grant
			a studenti e giovani ricercatori per supportare la partecipazione a sessioni di studio e ricerca,
			summer e winter school, convegni, workshop;</li>
		<li>preparare e coordinare gare crittografiche rivolte soprattutto a studenti;</li>
		<li>offrire opportunità di stage e tirocini in aziende, su temi legati alla crittografia, a studenti,
			neolaureati e altri interessati;</li>
		<li>organizzare incontri di orientamento per gli studenti con le aziende nel mondo della crittografia;</li>
		<li>partecipare a eventi divulgativi, anche rivolti a un grande pubblico, e di ampio respiro scientifico;</li>
		<li>partecipare e contribuire all’organizzazione di eventi scientifici internazionali, in cui siano
			coinvolti ricercatori italiani;</li>
		<li>curare l’attività editoriale (libraria e digitale): riviste, collane di libri, atti di convegno;</li>
		<li>pianificare eventi finalizzati all’incontro di studiosi e ricercatori per la discussione di idee
			progettuali e della eventuale partecipazione a bandi pubblici;</li>
		<li>erogare corsi formativi e corsi specializzati per piccole e grandi imprese, aziende ed
			enti/istituzioni;</li>
		<li>erogare corsi, anche online, introduttivi e specialistici, aperti a chiunque sia interessato.</li>
		<li>stipulare accordi bilaterali o multilaterali con simili associazioni straniere.</li>
	</ul>
</details>
<details>
	<summary>Art. 4.2</summary>
	<p>
		Per il conseguimento degli scopi sociali e per l’espletamento delle azioni predette, l’associazione è
		aperta a collaborazioni con istituzioni (enti) pubbliche italiane ed europee, nonché con enti privati
		di qualsiasi natura e forma (a puro titolo esemplificativo, fondazioni, cooperative, associazioni e
		società), compresa la partecipazione alla redazione di policy e regolamentazione tecnica.
	</p>
</details>
<br><br>
<p> Documenti collegati al nostro Statuto:</p>
<ul>
	<li>
		<a href="../../../assets/pdf/statuto/DocumentoNotarileRedatto2.pdf" target="_blank">Atto Costitutivo</a> (in
		versione redatta per la privacy).
	</li>
	<li>
		<a href="https://drive.google.com/file/d/1mt035hSuscD9BfqP6g1anpg53fhIR235" target="_blank"> Richiesta</a>
		di iscrizione al Runts-Registro Nazionale Terzo Settore e
		l'<a href="https://drive.google.com/file/d/1BrbG1aXxc1k5U_WiahqCfJiRYkex5aiZ/view?usp=share_link"
			target="_blank">accettazione</a> della stessa.
	</li>
</ul>